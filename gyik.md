### Ez mi?
Egy nem hivatalos alkalmazás a KRÉTA rendszerhez, amiből meg tudod nézni a jegyeidet és még sokmindent, vannak benne extra funkciók, amiket a hivatalos nem tud.

### Nem tudok bejelentkezni, lassú/egyáltalán nem megy a jegyek/órarend betöltése, mi történt?
A Krétások elkezdték blokkolni azokat a kéréseket, amelyeken kifejezetten fel van tüntetve, hogy nem az eredeti kliens van használatban. Ezek javarészt azokra az iskolákra vonatkozik, amelyek intézményi kódja "klik"-el kezdődik. Ennek ellenére elképzelhető, hogy a kliens hiba nélkül működik, ugyanis ez a blokkolás csak egyetlen Krétás szerverre vonatkozik az 5-6 közül.

## Bejelentkezés:
 
### Nálunk nincs bevezetve a Kréta rendszer, tudom használni az appod?
Nem.

### Mi a felhasználónév/jelszó?
A bejelentkezési adatokat az adminisztrátor (néha a titkár) osztja ki az iskolákban. A felhasználónév általában (de iskolától függően más is lehet) a 11 jegyű diákogazolványszám és az alapértelmezett jelszó pedig a születési dátum szokott lenni.

### Elfelejtettem a bejelentkezési adataimat, tudsz segíteni?
Nem, szólj annak, akitől az adatokaidat kaptad!

## Funkciók:
 
### Van egy tök jó ötletem az apphoz!
Írj egy e-mail-t: eSzivacs@gmail.com

### Mikor lesz x funkció kész?
Ha lesz rá időm, akkor.

### Találtam egy hibát!
Először is nézd meg, hogy a hivatalos KRÉTA alkalmazásban megjelenik-e a hiba és csak akkor írj nekem emailt, ha erről meggyőződtél: eSzivacs@gmail.com. 
És sokat segít, ha leírod az eszközöd Android verzióját (KitKat vagy 4.4), esetleg típusát (pl.: Motorola Moto G 4G), egy képernyőkép vagy videó is segít, de takard ki rajta a személyes adataidat, nem akarom látni, hány egyesed van bioszból!

### Lesz tanári/mozanaplós/stb. verzió is?
Nem, nem lesz.

### Lopsz adatokat?
Nem és ezt bárki (aki ért egy kicsit a programozáshoz) ellenőrizheti, mert az alkalmazás nyílt forráskódú. Minden adat a te eszközödön (titkosítva) vagy a KRÉTA szerverein van, én nem gyűjtök semmit. Telemetry, crash report sincs.
